De Iano summo Romnum-um deo. · 37

quam quae simplici ingenio hominum priscorum, qui quidem media nocte solis
faciem vix( nmquam conspexerant, adiudicanda sit. Quadrifrons re vera sol dici
potest, ut qui unoquoque temporis momento in omnes mundi partes circumspiciat,
simul in orientem et occidentem ut in septentriones et meridiem (ve-l polum
australem) spectans omniaque collustrans. Quam ob rem ab hominibus anti-
quissimis, quibus deos quoque ad humanam speciem accommodare opus erat, deus,
ut omnia videret, oculos et facies in circuitu habere necessario existimandus erat.

Cum Iano gemino arcte coniunctum vulgo existimant Ianum matutinum,
quem matutini temporis vel luminis patrem habuerunt. Nam ita iam Horati-
us cognomen illud intellexisse videtur, cum (Sat. ΙΙ, 6, 320 sqq.) scribit:

Matutine pater, seu Iane libentius audis,
Unde homines operum primos vitaeque labores
[restituunt - sic dis placitum —- tu carminis esto

Principium — —- — —

Non multo aliter sentit Buttmannus, qui (Mythol. ΙΙ p. 76) Ianum matuti-
num homines deis diei ingredientis tradere dicit, quemque primo quoque
manc homines invocare solebant (Hartung. Rel. d. Rom. II p. 2021 - Heffter,
Rel. d. Griechen u. Rbmer p. 567, — Preller, Rom. Myth.³ I p. 169 sq),
ut labori industriaeque ipsorum prospiceret efficeretque, ut omnia facta et eogi-
tata prospere feliciterque evenirent.

Clmrles Ploix (Nature des dieux p. 100), qui Ianum pro deo crepusculi
habet, affirmat cognomen illud matutini plane ostendere Ianum crepusculi vicem
repraesentantem, quare Ianus geminus, ‘qui semper videt ἅμα πρόσω καὶ ὀπίσσω
(Seu. de mort. Claud. 9), meritissimo vocari posse crepusculi matutini et ves-
pertini vicarius ei videtur. Sed si meminerimus virum illum doctissimum om-
nes deos Iove, Neptuno, Plutone exceptis pro deis crepusculi habere, nulla fere
est causa, cur multa fides ei habeatur, quippe qui res mythologicas non ab
omni parte ponderet, sed in una quasi haereat. Ae ne solis quidem deus cog-
nomine matutini Ianus esse convincitur, quod quidem aeque bene ad caelum
serenum vel lucem caelestem quadrat, quippe cum Iuppiter ipse, quem nemo
fere dubitat caeli appellare deum, matutini cognomen etiam habet (Martial. IV, 8) *).

*) Tunc admitte iocos: yressu timet ire licenti
Ad matutinum nostra Thalia Iovem.

